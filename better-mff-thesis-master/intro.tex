\chapwithtoc{Úvod}
Meteorologická měření jsou po celém světě prováděna na standardizovaných meteorologických stanicích. Data z těchto stanic slouží npaříklad k předpovědi počasí nebo modelování klimatu. Z tohoto důvodu je snaha, aby na měřené veličiny, jako například teplotu vzduchu, neměly vliv místní podmínky. Meteorologická stanice by se proto neměla vyskytovat ve městě, kde je silný vliv tepelného ostrova nebo naopak v lese, kde stromy brání volnému proudění vzduchu. Existují ovšem i případy, kdy nás zajímá lokální klima. Například můžeme chtít studovat vliv podmínek, kterým jsou organismy vystaveny \parencite{ZellwegerFlorian2019Sdou}.

Vegetace, ať už louka, les nebo jiný biotop, významně ovlivňuje lokální klimatické podmínky. Nejvýznamnějším vlivem, který můžeme pozorovat napříč všemi většími lesními porosty po celém světě, je snížení teplot o $\SI{1}{\celsius}$ až $\SI{4}{\celsius}$ vůči teplotám mimo lesní porost. Tento pokles je způsoben stíněním slunečního záření, transpirací flóry, prouděním vzduchu a mnoha dalšími navzájem interagujícími prvky klimatické systému. Mezoklimatem myslíme klimatické podmínky na měřítku jednotek až desítek kilometrů a makroklimatem na libovolně větších škálách, zatímco mikroklimatem měřítko centimetrů až jednotek metrů. Lesním mikroklimatem máme na mysli klimatické podmínky uvnitř lesního porostu jako například teplota vzduchu, vlhkost vzduchu, rychlost větru a podobně. Každé lesní mikroklima má svá specifika daná typem porostu, roční dobou nebo například topografií a nadmořskou výškou.

Oteplování klimatu způsobuje změny, kterým se musí organismy rychle adaptovat. Porozuměním vztahu mezi makroklimatem a mikroklimatem v lese můžeme pochopit měnící se podmínky, které organismy zažívají. V posledních letech se věnuje větší pozornost tématu mikroklimatu v lesních porostech. Moderní čidla dokážou po dlouhou dobu automaticky měřit podmínky v lese bez pravidelné přítomnosti odborníka nebo odbornice \parencite{WildJan2019Caer}. Tímto vzniká velké množství dat, ke kterým v minulosti nebyl přístup, a zároveň se otevírají nové možnosti vědeckého bádání. V součanost vzniká mnoho článků o vlivu topografie a vlivu typu lesního porostu na mikroklima prostřednictvím parametrů jako jsou otevřenost porostu, množství stromů v okolí, ale také vzdálenost k okraji lesa \parencite{ZellwegerFlorian2019Sdou, predictingforestmicroclimate, snow_deFrenneForestMicroclimates, LindenmayerDavid2022Sard}. Menší důraz se pak klade na vliv meteorologických podmínek na mikroklima. Z tohoto důvodu, se v rámci této práce snažíme spojit teoretické poznatky o vlivu vegetace na mikroklima, se znalostmi z mikrometeorologie a mikroklimatologie.

Cílem této práce je analyzovat rozdíl mezi teplotami naměřenými v lesním porostu ve výšce $\SI{2}{m}$ nad zemí a v $\SI{15}{cm}$, resp. $\SI{0}{cm}$ nad zemí. Zájmovou oblastí je Národní park Šumava a Národní park Bavorský les z důvodu dostatečně dlouhé časové řady mikroklimatických dat. Rozdíl mezi těmito teplotami se snažíme vysvětlit pomocí meteorologických podmínek naměřených na nejbližších stanicích: výšky sněhové pokrývky, oblačnosti, půdní vlhkosti, množství srážek, rychlosti větru a insolaci. Nulová hypotéza je, že v dostupných datech nemají tyto prediktory vliv na rozdíl teplot v lesním porostu. Alternativní hypotéza je, že existuje vztah mezi prediktory a rozdílem teplot. Cílem této práce není pouze zkoumání, zdali existuje vztah mezi meteorologickými podmínkami a teplotami ve vegetaci, ale také hledání důvodů pro ne/přítomnost tohoto vztahu pomocí rešerše relevantní literatury. Toto nám může pomoci porozumět dynamice mikroklimatu. V budoucnosti by bylo možné navázat hlubší analýzou a modelováním a například provádět interpolaci na místa bez čidel nebo extrapolovat lesní mikroklima do minulosti.

První kapitola obsahuje teoretickou část práce. Nejprve rozebíráme energetickou bilanci poblíž zemského povrchu a následně se zaměříme na to, jakým způsobem je mikroklima v lese ovlivněno přítomností vegetace a jaký vliv má například topografie na denní průběh teplot. V další části popisujeme, jak meteorologické podmínky ovlivňují teplotu blízko země, a nakonec představujeme statistické metody, které jsou využité při analýze dat.

Ve druhé kapitole uvádíme příklad dat z meteorologických stanic a z čidel napříč Národními parky Šumava a Bavorský les. Následně na jednom modelu ilustrujeme, jakým způsobem budeme statisticky zpracovávat data a například zde řešíme nenormalitu dat, jejich časovou nebo prostorovou korelaci.

Ve třetí kapitole představujeme 32 modelů pro různé typy čidel a meteorologické parametry. Následně provedeme srovnání modelů mezi sebou a intepretujeme tyto výsledky pomocí znalostí z mikroklimatologie a mikrometeorologie. V poslední části se soustředíme na nedokonalosti a možná pokračování v tomto tématu.

%Standartní meteorologické stanice záměrně neměří teplotu ve vegetaci. Typicky měří podmínky ve volné atmosféře ve standartizované výšce nad zemí. Data z těchto stanic, které jsou navzájem velmi dobře porovnatelná, určují globálně používaná klimatická data. Data mimo vegetaci neodrážejí podmínky, kterým jsou organismy v nich žijící vystaveny i přes to, že lesní porosty pokrývají až jednu třetinu pevninského povrchu.
